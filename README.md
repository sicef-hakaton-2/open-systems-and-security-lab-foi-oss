# Aplikacija BorderLess
## Tim „Open Systems and Security Lab - FOI OSS” - osvojeno 1. mesto

Aplikacija nastala na [drugom SICEF hakatonu](http://sicef.info/hakaton/hakaton-2015.html), 24-časovnom takmičenju u programiranju održanom na Elektronskom fakultetu u Nišu, 14. i 15. novembra 2015. godine. 

Učesnici su imali zadatak da naprave **aplikaciju za pomoć izbeglicama**.


## Članovi tima
* Alen Huskanović
* Zoran Antolović
* Lovro Predovan
* Andro Krezić


## Opis aplikacije
Aplikacija Borderless čini sistem (mobilnu i web aplikaciju) koji izbeglicama na jednostavan način omogućava pristup informacijama, pretplatu na kanale i push notifikacije, ponudu i potražnju pomoći direktno između izbeglica i građana dobre volje kao i jednostavniju identifikaciju izbeglica kroz mobilnu aplikaciju. Iako većina izbeglica poseduje pametne telefone, pomoću NFC kartica omogućeno je korišćenje sistema i onima bez uređaja kako bi se povećala propusnost i sigurnost u vreme krize. Predstavljeni koncept funkcioniše po principu mreže poverenja država gde, nakon prve registracije izbeglice, nije nužna registracija kod ulaska u svaku sledeću zemlju. 

Aplikacija implementira i rešenje za efikasniji pronalazak nestalih osoba, pogotovo dece, kroz mogućnost ugrađivanje modula za prikaz fotografija nestalih u tzv. "404 stranice" svih web stranica koje to žele. Takva "poklonjena" 404 stranica prikazuje osnovne informacije o nestalim osobama posetiocima koji se "izgube" na Internetu.


## Tehnologije
* Symfony2 (PHP framework)
* Android

----------
Više o SICEF-u, organizatoru jedinog hakatona na jugu Srbije, možete saznati na sajtu: http://www.sicef.info. 